# -*- mode: mandoku-view; -*-
#+DATE: 2016-06-08 5:30
#+TITLE: 蕅益三頌
#+PROPERTY: CBETA_ID J20nB095
#+PROPERTY: ID KR6q0183
#+PROPERTY: SOURCE Jiaxing Canon Vol. 20, No. B095
#+PROPERTY: VOL 20
#+PROPERTY: BASEEDITION J
#+PROPERTY: WITNESS T
#+PROPERTY: LASTPB <pb:KR6q0183_J_001-0385a> 
#+PROPERTY: JUAN 1

** 偶拈問答序¶

憶癸酉秋。過菰城季清程居士家。偶遇雪庭禪師庭¶
謂予曰。夫禪者教之綱領教之根本也。今時教家不¶
信有禪。是猶取綱而無綱。攀枝附葉而無根本。抑何¶
惑哉。予應之曰。老師真至言也。夫禪者教之綱也。教¶
者禪之綱也。禪者教之領也。教者禪之襟裾袖襬也。¶
禪者教之根本也。教者禪之枝葉花果也。教家捨其¶
綱領根本固為大惑。而今禪士亦復棄綱而獨存一¶
綱。棄襟裾袖襬而獨存一領。棄枝葉花果而獨存一¶
枯樹椿。不尤惑乎。庭遂無語嗟嗟。禪之與教如何可¶
分。從上諸祖未有敢離經一字者。從上諸大教主亦¶
未有不透徹心宗得大機用者。奈何末世視作兩途¶
真可哀矣。予每講次必極力拈提綱領根本以示人¶
而人罕知薦取。又曾作三頌露此消息而昧者猶謂¶
尚是教意未是宗意。嗚呼。宗意果離教意。不竟同魔¶
說乎。今更捏餈團作胡餅。以療呱呱之泣。且道畢竟¶
是宗是教。咄癡人前不得說夢。¶

辛卯新正四日北天目蕅益道人書於祖堂¶

** 法華堂四問并答¶

一問步步不曾離著他因甚麼舉似不出。¶

答舉則不似。

頌。
#+BEGIN_VERSE
　演若迷頭向鏡馳狂呼歷劫未曾¶癡朝來摸著娘生鼻到底雙雙兩下垂
#+END_VERSE
¶

又答分明舉似。

頌。
#+BEGIN_VERSE
　分明舉似不曾差步步何嘗離¶著他更問之乎并者也胡人月下吹胡笳
#+END_VERSE
¶

二問說得了了分明因甚麼用他不著。¶

答說底是甚麼。

頌。
#+BEGIN_VERSE
　家常茶飯日三餐一飽渾忘飢¶與寒只恐鮮能知此味別圖鳳腦與龍肝
#+END_VERSE

<pb:KR6q0183_J_001-0385b>¶

又答步步不曾離。

頌。
#+BEGIN_VERSE
　分明步步不曾離日用尋常¶盡是伊怪底春光遍桃李東風消息幾能知
#+END_VERSE
¶

三問三身與三自性是同是別。¶

答且道是同是別。

頌。
#+BEGIN_VERSE
　三性三身別復同分明指示¶不須融獨憐村裏三家犬月下啀喍吠草叢
#+END_VERSE
¶

正答。三自性與三身。亦同亦別。同者。由悟圓成實性¶
證會法身。由淨依他成報智身。由悟遍計本空成普¶
應身也。別者。三身約果德。三性約境界。三身約悟顯¶
三性通迷悟也。¶

四問一切法皆可作四句且如三性各四句如何¶
作。¶

答四句歷然。

頌。
#+BEGIN_VERSE
　無性緣生觸處通有無情理互含¶容一微亦必存方分儱侗如何達此宗
#+END_VERSE
¶

正答。遍計所執性四句者。情有故常。理無故無常。情¶
有即是理無故亦常亦無常。理無即是情有故非常¶
非無常。

依他起性四句者。緣生故常。無性故無常。¶
緣生即無性故亦常亦無常。無性即緣生故非常非¶
無常。

圓成實性四句者。理有故常。情無故無常。理¶
有即是情無故亦常亦無常。情無即是理有故非常¶
非無常。亦可約不變隨緣隨緣不變而作四句。

又¶
單約依他起性辨三性以明四句者。依他性中有圓¶
成實性故常如繩有麻。依他性中無遍計所執性故¶
無常如繩無蛇。雙照故亦常亦無常。雙遮故非常非¶
無常。當知惑業苦三皆是依他起性。於依他起並具¶
四句。依他苦四句即性具法身四句也。依他惑四句¶
即性具報身四句也。依他業四句即性具應身四句¶
也。又佛三身即淨分三自性各四句也。
<pb:KR6q0183_J_001-0385c>¶

** 除夕十問并答¶

一問如何是為實施權。¶

答家家有路透長安。

頌。
#+BEGIN_VERSE
　治水功成定永圖荒要侯¶甸各分符始皇吞併非良策眨眼秦嬰巳獻俘
#+END_VERSE
¶

又答病多藥多。

頌。
#+BEGIN_VERSE
　病多藥亦多須是問耆婆黃龍¶湯一味那得起沉痾
#+END_VERSE
¶

二問如何是開權顯實。¶

答借婆衫子拜婆年。

頌。
#+BEGIN_VERSE
　禮到何勞漫費錢大家恭¶敬賀新年面門歡喜心安樂不羨無懷與葛天
#+END_VERSE
¶

又答子等心等。

頌。
#+BEGIN_VERSE
　子等心亦等況復貲無盡周給¶本非難只愁不自肯
#+END_VERSE
¶

三問如何本跡雖殊不思議一。¶

答歲歲黃鶯啼緣柳。

頌。
#+BEGIN_VERSE
　春光一度一番新賺得嬌¶奴起怨情獨有東村王大姐依依猶憶舊時人
#+END_VERSE
¶

又答萬古碧潭空界月。

頌。
#+BEGIN_VERSE
　萬古碧潭月盈虧時出¶沒撈摝非有無大辯終須訥
#+END_VERSE
¶

四問如何是觀心若起本跡俱絕。¶

答泥佛填官路。

頌。
#+BEGIN_VERSE
　路邊掘土成尊像要走還將尊¶像填只恐旁人眉墮落漫同院主怨天然
#+END_VERSE
¶

又答兩箇泥牛鬥入海。

頌。
#+BEGIN_VERSE
　泥牛鬥入海木人齊喝¶采堪笑石女兒猶向波間待
#+END_VERSE
¶

五問如何是止觀不二。¶

答天昏地陷。

頌。
#+BEGIN_VERSE
　混沌鑿開分兩儀成形成象亂猜¶疑虛空消殞知何許正是訛傳盤古時
#+END_VERSE
¶

又答古鏡掛高臺。

頌。
#+BEGIN_VERSE
　古鏡掛高臺何妨胡漢來秀¶公空拂拭拂處轉多埃
#+END_VERSE
¶

六問如何是具縛凡夫能知如來秘密之藏。
<pb:KR6q0183_J_001-0386a>¶

答幾處報讎身不死。

頌。
#+BEGIN_VERSE
　一自椎秦博浪沙轉逢黃¶石圯橋斜素書雖作劉家用與赤松遊路未賒
#+END_VERSE
¶

又答跛足長年牢把柁。

頌。
#+BEGIN_VERSE
　專心牢把柁跛足難行¶路看風便使帆滄溟頃刻過
#+END_VERSE
¶

七問如何是初發心時便成正覺。¶

答千場縱博家仍富。

頌。
#+BEGIN_VERSE
　梢粗膽壯賭場雄破盡寒¶酸士子風一擲便輸千億界陶朱雖富未堪同
#+END_VERSE
¶

又答一線銀鉤光遍地。

頌。
#+BEGIN_VERSE
　銀鉤光遍地一線天邊¶麗初夜漏聲寒影向千江漬
#+END_VERSE
¶

八問如何是不斷生死而入涅槃。¶

答大溈山下水牛肥。

頌。
#+BEGIN_VERSE
　不是怨家不聚頭自身有¶債自身酬牧童若解深深意莫把繩鞭強繫留
#+END_VERSE
¶

又答七金香水浪滔天。

頌。
#+BEGIN_VERSE
　香水浪滔天潛流注百¶川誰能嘗一滴郤病且延年
#+END_VERSE
¶

九問如何是續佛慧命。¶

答依舊可憐生。

頌。
#+BEGIN_VERSE
　果然依舊可憐生拄拄撐撐直¶到明普請大家同著力莫教倒郤葡萄棚
#+END_VERSE
¶

又答饑來喫飯。

頌。
#+BEGIN_VERSE
　佛命不可斷饑來須喫飯一日¶要雨餐莫學餓死漢
#+END_VERSE
¶

十問如何是臘月三十日用得著的。¶

答銀馬金錢接灶神。

頌。
#+BEGIN_VERSE
　銀馬金錢接灶神殷勤禮¶拜祝虔心一門和氣生千福四季平安抵萬金
#+END_VERSE
¶

又答困來打眠。

頌。
#+BEGIN_VERSE
　臘盡事清閒困來便打眠一夢¶猶未足爆竹慶新年
#+END_VERSE
¶

*** 附答覺浪禪師十問¶

杲日當空時如何。

夜遊者伏匿作務者興成。¶

天昏地陷時如何。

高枕安眠。
<pb:KR6q0183_J_001-0386b>¶

夢中作夢時如何。

切忌枕聲落地。¶

窮子摸著衣珠時如何。

何必大驚小怪。¶

伯牙遇子期時如何。

那裏得此消息。¶

一盲引眾盲相牽入火坑時如何。

念彼觀音力。¶

臨濟遇著白拈賊時如何。

浪杖人是曹洞宗。¶

濁油湊著濕燈心時如何。

著甚死急。¶

冷眼看人一語無時如何。

只恐恩多成怨。¶

久假不歸時如何。

難瞞千古。¶

*** 又答湛公十問¶

佛祖慧命在懸絲如何振起。

振則不起。¶

知識滿天下以何作略。

切莫被他瞞。¶

具眼人來如何辨別。

郤是湛公具眼。¶

本色人相會時如何得不染汙去。

染汙便非本色。¶

用力不得時如何快暢。

轉。¶

水窮山盡處如何進步。

好箇路頭。¶

應機接物時如何使偷心不起。

君子愛財取之有¶
道。¶

異類中行甚麼人去得。

驢前馬後漢。¶

打破證悟關如何行履。

何必問人。¶

和身入水時如何救人。

一箇棺材兩箇死漢。¶

*** 又答如母二問¶

問。人問大溈。和尚百年後向甚麼處去。溈云。檀越¶
人家作一條水牯牛去。問。學人隨來得麼。溈云。汝¶
若來須銜一莖草來。水牯牛即不問。如何是一莖¶
草。¶

答即是自巳喫的。

頌。
#+BEGIN_VERSE
　生死路茫茫輪迴正未央須¶銜一莖草切勿借他糧
#+END_VERSE

<pb:KR6q0183_J_001-0386c>¶

問。溈山遇寒拾於松門夾道。拾作虎吼三聲。及拈¶
拄杖問云。老兄喚者箇作甚麼。溈皆無對。未審拾¶
得兩度拈處意旨如何。¶

答忘郤了也。

頌。
#+BEGIN_VERSE
　兩度拈來一總忘何須平地別商¶量同條生不同條死愁聽寒鴉度夕陽
#+END_VERSE
¶
¶
¶
¶
¶
藕益三頌¶
明　菩薩沙彌古吳智旭　述¶

* ○大方廣佛華嚴經頌并序¶

剎海入微塵不是一多相即。毫端呈法界非干小大¶
相容。秖緣法爾如然所以不容思議。分凡聖較淺深¶
大似邀空華結果。掃語言諱修證無端禁石女生兒。¶
睹明星而了悟栽成眼上兩莖眉。遍眾會以敷揚繪¶
出空中千色彩。然雖今事門頭。覓一塵而無朕。不妨¶
實際理地炳萬法以齊彰。大哉絕對待之假名。方矣¶
泯分滿之殊相。廣則毛孔邊際等虛空之莫窮。佛則¶
介爾凡心。即真常之妙覺。華乃因果同時。嚴乃能所¶
不二。是以若通若別可軌可持。十界並遵三世一轍。¶
然一丸而眾香悉具飲一滴而諸河頓嘗。普請露柱¶
燈籠聽取葛藤絡索。¶

** 世主妙嚴品第一¶

#+BEGIN_VERSE
「　萬國衣冠拜冕旒御筵香染繡羅裘不觀上苑枝條¶茂那信蒼穹兩露周踏破波濤渾是水織成縷線漫¶稱紬莫嫌山谷泉聲小大海何嘗擇細流」
#+END_VERSE

<pb:KR6q0183_J_001-0387a>¶

** 如來現相品第二¶

#+BEGIN_VERSE
「　眾齒光明遍剎塵十方雲集主中賓眉間足下出還¶入極果應知即正因蓮現何曾離本際勝音寧復是¶他人殷勤聽取伽陀句白牯狸奴知最親」
#+END_VERSE
¶

** 普賢三昧品第三¶

#+BEGIN_VERSE
「　運水搬柴足可娛藏身三昧阿誰無擬求佛手來摩¶頂翻昧衣中如意珠尺鏡遍含空界影寸雲堪灑剎¶塵枯勞他依正同宣偈喚出滄溟月影孤」
#+END_VERSE
¶

** 世界成就品第四¶

#+BEGIN_VERSE
「　大覺空生海一漚一漚拈起海全收休將十事為他¶事認卻鬍鬚失卻頭」
#+END_VERSE
¶

** 華藏世界品第五¶

#+BEGIN_VERSE
「　鼻孔下垂眼睛橫布毛竅玲瓏皮膚連附地種無殊¶森羅草樹師子全威奚分象兔欲知華藏莊嚴不離¶剎那安住擬向心外覓玄昧卻介爾性具」
#+END_VERSE
¶

** 毘盧遮那品第六¶

#+BEGIN_VERSE
「　閻浮本是輪王地幾度征誅始定疆曾聽胡笳月下¶曲不須鶴唳亦悲傷」
#+END_VERSE
¶

** 如來名號第七¶

#+BEGIN_VERSE
「　十千名號任他呼那個男兒不丈夫借問而今說法¶者文殊還有幾文殊」
#+END_VERSE
¶

** 四聖諦品第八¶

#+BEGIN_VERSE
「　藥病相連頭緒多一番提起一番訛無生無量歸無¶作大海從來具眾波」
#+END_VERSE
¶

** 光明覺品第九¶

#+BEGIN_VERSE
「　故園消息斷多秋夢裏尋思淚未收驚蟄一聲啼鳥¶亂不堪覽鏡倍生愁」
#+END_VERSE

<pb:KR6q0183_J_001-0387b>¶

** 菩薩問明品第十¶

#+BEGIN_VERSE
「　白雪陽春和者稀弟兄且自協壎箎華周妻子三年¶哭引得齊人盡皺眉」
#+END_VERSE
¶

** 淨行品第十一¶

#+BEGIN_VERSE
「　棒打石人頭老翁入場屋憐見嚼飯未為醜上大人¶書勸熟讀一朝讀到可知禮錦繡文章充滿腹」
#+END_VERSE
¶

** 賢首品第十二¶

#+BEGIN_VERSE
「　認影迷頭歷劫行狂心初歇鼻分明神珠拈出隨君¶用衣不蠶兮食不耕」
#+END_VERSE
¶

** 升須彌山頂品第十三¶

#+BEGIN_VERSE
「　平地風波浸殺人漫傳不動又高升佛身充滿無來¶去金屑休教著眼睛」
#+END_VERSE
¶

** 須彌頂上偈讚品第十四¶

#+BEGIN_VERSE
「　成群作隊弄精魂破盡家私滅盡門唱得哩嗹嗹哩¶曲大家扶起舊沙盆」
#+END_VERSE
¶

** 十住品第十五¶

#+BEGIN_VERSE
「　瞿曇一指不肯剟央掘魔羅追不歇忽然放下手中¶刀失卻孃生一頭髮」
#+END_VERSE
¶

** 梵行品第十六¶

#+BEGIN_VERSE
「　打破一桶做一桶顛仙此話非儱侗鄱陽大戰定江¶南　聖皇也賴三軍勇」
#+END_VERSE
¶

** 初發心功德品第十七¶

#+BEGIN_VERSE
「　三際覓心不可得擬從何處發菩提東風一夜傳春¶信花滿園林泉滿谿」
#+END_VERSE
¶

** 明法品第十八¶

#+BEGIN_VERSE
「　子孝父心寬臣賢君位安創業固不易守成尤自難¶車輪鳥翼喻明月照人寒」
#+END_VERSE

<pb:KR6q0183_J_001-0387c>¶

** 升夜摩天宮品第十九¶

#+BEGIN_VERSE
「　天名時分地如雲孔雀鵝王化久聞特地任公更垂¶釣牽翻海底浪紛紜」
#+END_VERSE
¶

** 夜摩宮中偈讚品第二十¶

#+BEGIN_VERSE
「　律呂宮商無別調都俞喜起聖明時堯天舜日同欽¶戴卻歎巢由總不知」
#+END_VERSE
¶

** 十行品第二十一¶

#+BEGIN_VERSE
「　萬卉莊嚴功德林鳥啼花落影森森夜行不許明須¶到才出門來草巳深」
#+END_VERSE
¶

** 十無盡藏品第二十二¶

#+BEGIN_VERSE
「　克家須是破家兒撒潑黃金似爛泥餓殺鄧通繇命¶薄天朝雨露本無私」
#+END_VERSE
¶

** 升兜率天宮品第二十三¶

#+BEGIN_VERSE
「　賣盡風流不著錢桃花如燄柳如煙笙歌畫舫酣明¶月見說今年似舊年」
#+END_VERSE
¶

** 兜率宮中偈讚品第二十四¶

#+BEGIN_VERSE
「　家醜何勞向外揚未曾作賊便招贓邊城多少離家¶客刁斗初鳴轉斷腸」
#+END_VERSE
¶

** 十迴向品第二十五¶

#+BEGIN_VERSE
「　水滿長町霞滿天村中處處起寒煙耕牛自解循歸¶路不用山童努力牽」
#+END_VERSE
¶

#+BEGIN_VERSE
「　懸梁刺股揣摩成說得燕王與趙盟何似當年赤帝¶子入關先巳縛秦嬰」
#+END_VERSE
¶

** 十地品第二十六¶

#+BEGIN_VERSE
「　坤儀厚重德無疆能載能生直且方看取四微非異¶性不妨十岳各稱王伶俐衲細思量微塵剎土漚中¶影莫負眉間毫相光」
#+END_VERSE

<pb:KR6q0183_J_001-0388a>¶

** 十定品第二十七¶

#+BEGIN_VERSE
「　有出有入非正定試問剎那有何性假饒覓見普賢¶身依舊重添普眼病君不見女子跏趺佛座邊文殊¶空把神通震棄諸陰蓋下方來缽盂端的元無柄」
#+END_VERSE
¶

** 十通品第二十八¶

#+BEGIN_VERSE
「　饑來吃飯困來眠不用安排信自然消盡幾多閒日¶月止留秋水與長天」
#+END_VERSE
¶

** 十忍品第二十九¶

#+BEGIN_VERSE
「　立錐無地并無錐飲痛吞聲秪自知忽解白拈閒活¶計終朝袖手有餘貲」
#+END_VERSE
¶

** 阿僧秖品第三十¶

#+BEGIN_VERSE
「　介爾心王絕數量僧祇數量轉分明微塵法界全成¶壞五眼如何算得清」
#+END_VERSE
¶

** 壽量品第三十一¶

#+BEGIN_VERSE
「　黃梁一夢過名關箇事分明迷悟間欲向勝蓮分晝¶夜且從極樂問迴還」
#+END_VERSE
¶

** 諸菩薩住處品第三十二¶

#+BEGIN_VERSE
「　蟭螟眉上多巖谷結冬度夏居堪卜任憑劫火洞然¶燒此地清涼有餘緣」
#+END_VERSE
¶

#+BEGIN_VERSE
「　色色塵塵盡道場何勞剜肉別成瘡賺他無數癡男¶女東走西馳昧故鄉」
#+END_VERSE
¶

** 佛不思議法品第三十三¶

#+BEGIN_VERSE
「　一念緣起無生九界空華敗壞多年枯木爛藤慣會¶成精作怪正許擬議思量不許占龜買卦」
#+END_VERSE
¶

** 如來十身相海品第三十四¶

#+BEGIN_VERSE
「　佛說非身是大身百花枝上露全春癡人猶計九十¶七獨勝尋常四八倫」
#+END_VERSE

<pb:KR6q0183_J_001-0388b>¶

** 如來隨好光明功德品第三十五¶

#+BEGIN_VERSE
「　千輻輪光圓滿王獄中菩薩鼻昂藏三重十地雖圓¶頓鈍置人間放逸即」
#+END_VERSE
¶

** 普賢行品第三十六¶

#+BEGIN_VERSE
「　一念無瞋即普賢說時容易用時難世間多少弄潮¶客不解撐船淺水灘」
#+END_VERSE
¶

** 如來出現品第三十七¶

#+BEGIN_VERSE
「　遍界本無藏跡地家親無故常為崇眉間毫相播精¶靈口裏光明作魑魅分明賣弄屋中金帶累兒孫向¶外覷假饒入得手中來明朝不是今朝事」
#+END_VERSE
¶

** 離世間品第三十八¶

#+BEGIN_VERSE
「　花枝隨處短長春色元無高下觸著一孔毫毛惹得¶通身害怕縱然瓶瀉雲興終難說盡者話蓮華本自¶水生不用描空作畫」
#+END_VERSE
¶

** 入法界品第三十九¶

#+BEGIN_VERSE
「　師子頻申三昧從來何曾覆蓋坐在水中渴死秖因¶畏溺為害自從認得即君更不沿途乞丐兔子角上¶翻身烏龜毛裏作會憑他水盡山窮寸步不居門外」
#+END_VERSE
¶

** 普賢行願品¶

十大願王遵歸極樂末後牢關和盤直拓擬議躊躇¶
千錯萬錯說性譚心無繩自縛親睹如來無量光方¶
知此話非嬉謔寄語參玄學語流休將向上閒穿鑿。¶

*** 福城東莊嚴幢娑羅林文殊師利菩薩¶

#+BEGIN_VERSE
「　眾生住地無明諸佛根本實智從來但一月真云何¶有是非是既發無上菩提豈更迷名失義歷盡煙水¶百城寸步不曾相離」
#+END_VERSE
¶

*** 勝樂國妙峰山德雲比丘憶念一切諸佛境界
<pb:KR6q0183_J_001-0388c>¶
智慧光明普見法門¶

#+BEGIN_VERSE
「　演若達多狂始定十方國土明如鏡鏡中現出無數¶頭一聲喚著聲聲應」
#+END_VERSE
¶

*** 海岸國海雲比丘普眼法門¶

#+BEGIN_VERSE
「　大海境界隨思念湧出如來光燦爛一句難將海墨¶書留與無聞作針砭」
#+END_VERSE
¶

*** 楞伽道邊海岸聚落善住比丘普速疾供養諸¶
佛成就眾生無礙解脫門¶

#+BEGIN_VERSE
「　大地本來無寸土空中行住未為難幾多悲智莊嚴¶事一枕南柯夢欲殘」
#+END_VERSE
¶

*** 達里鼻茶國自在城人彌伽妙音陀羅尼光明¶
法門¶

#+BEGIN_VERSE
「　叨作輪王親胤坐受公孤謨訓傳來輪字莊嚴頒向¶九州百郡」
#+END_VERSE
¶

*** 住林聚落解脫長者如來無礙莊嚴解脫門¶

#+BEGIN_VERSE
「　無邊佛剎莊嚴清淨身中顯現悲歡離合滿場究竟¶皆從一線說破只是自心免使別求神變」
#+END_VERSE
¶

*** 閻浮提畔摩利伽羅國海幢比丘普眼捨得三¶
昧¶

#+BEGIN_VERSE
「　殊形異狀遍體出生六月六日播弄精靈喚作般若¶嬰兒喪明」
#+END_VERSE
¶

*** 海潮處普莊嚴園休捨優婆夷離憂安隱幢解¶
脫門¶

#+BEGIN_VERSE
「　見聞同住不唐捐吸盡西江未足傳向若歎洋慚灌¶叟鐵圍山外有香泉」
#+END_VERSE
¶

*** 那羅素國毘目瞿沙仙人無勝幢解脫¶

#+BEGIN_VERSE
「　摩頂執手東奔西走貶得眼來天長地久落花紅處
<pb:KR6q0183_J_001-0389a>¶象王迴芳草綠時師子吼」
#+END_VERSE
¶

*** 伊沙那聚落勝執婆羅門無盡輪解脫¶

#+BEGIN_VERSE
「　刀山火聚足清安只是全身投入難拼得一條窮性¶命髑髏孔裏夜光寒」
#+END_VERSE
¶

*** 師子奮迅城慈行童女般若波羅密普莊嚴門¶

#+BEGIN_VERSE
「　清淨法身牆壁瓦礫種種異門何莫何適欲知百萬¶陀羅尼好向莊嚴宮殿覓」
#+END_VERSE
¶

*** 三眼國善見比丘隨順燈解脫門¶

#+BEGIN_VERSE
「　風和日暖魚尋餌楊柳桃花夾岸新多少長安美公¶子翩翩裘馬惜芳春」
#+END_VERSE
¶

*** 名聞國阿渚自在主童子一切工巧大神通智¶
光明法門¶

#+BEGIN_VERSE
「　童子無聊聚沙為戲算去算來有名無義漚滅空無¶是一是二雖然恁麼舉揚不免眼中添剌」
#+END_VERSE
¶

*** 海住大城具足優婆夷無盡福德藏解脫門¶

#+BEGIN_VERSE
「　一器幾何十界供普吞時脹殺人天吐時餓殺佛祖¶問取童女十千畢竟作何去取」
#+END_VERSE
¶

*** 大興城明智居士隨意出生福德藏解脫門¶

#+BEGIN_VERSE
「　仰視虛空所須悉下分明各自帶來何故向他酬謝¶識破者點機關便解逄緣不借」
#+END_VERSE
¶

*** 師子宮大城法寶髻長者無量福德寶藏解脫¶
門¶

#+BEGIN_VERSE
「　奏樂燒香迴向因十重樓閣報分明可憐歌舞場中¶客荒卻良田不肯耕」
#+END_VERSE
¶

*** 藤根國普門城普眼長者令一切眾生普見諸¶
佛歡喜法門¶

#+BEGIN_VERSE
「　知病識藥將錯就錯和合諸香無作為作只恐城東
<pb:KR6q0183_J_001-0389b>¶老母來不用許多閒絡索」
#+END_VERSE
¶

*** 多羅幢城無厭足王如幻解脫¶

#+BEGIN_VERSE
「　從古護生須是殺直教殺盡始安居慈悲瞋恚兩舌¶語暮三朝四撫群狙」
#+END_VERSE
¶

*** 妙光城大光王大慈幢行¶

#+BEGIN_VERSE
「　曾母指疼曾參看蹙非因天性相關只為一般皮肉¶纔涉擬議思量不啻大唐天竺」
#+END_VERSE
¶

*** 安住王都不動優婆夷求一切法無厭足三昧¶

#+BEGIN_VERSE
「　堂宇光明普耀霧變深山文豹自在平等總持不離¶音聲笑貌貪觀佛剎道場卻被浮雲籠罩」
#+END_VERSE
¶

*** 無量都薩羅城遍行外道至一切處菩薩行¶

#+BEGIN_VERSE
「　小兒啼哭秖因饑拈得饅頭當米餈一飽自然無病¶痛不勞他處別尋醫」
#+END_VERSE
¶

*** 廣大國優缽羅華長者調和香法¶

#+BEGIN_VERSE
「　長者如何慣鬻香不知誰處得真方天涯海角多知¶己莫歎孤身落異鄉」
#+END_VERSE
¶

*** 樓閣大城婆施羅船師大悲幢行¶

#+BEGIN_VERSE
「　暴虎馮河吾不與長年柁手最知幾波斯到岸因風¶便采得明珠滿載歸」
#+END_VERSE
¶

*** 可樂城無上勝長者至一切處修菩薩行清淨¶
法門¶

#+BEGIN_VERSE
「　無依無作逞神通誰信鄉風處處同賣盡拙時留下¶巧盧花依舊宿漁翁」
#+END_VERSE
¶

*** 輸那國迦陵迦林城師子頻申比丘尼成就一¶
切智解脫¶

#+BEGIN_VERSE
「　一育多種二無兩般眾會不迮園林不寬依正遶旋¶無量匝明星初湧夜更闌」
#+END_VERSE

<pb:KR6q0183_J_001-0389c>¶

*** 險難國寶莊嚴城婆須密多女離貪欲際解脫¶

#+BEGIN_VERSE
「　旃檀樹下足蚖蛇蓮華池畔蜂充塞曾向嵩山社裏¶來始知趺法從他得」
#+END_VERSE
¶

*** 善度城鞞瑟胝羅居士不般涅槃際解脫¶

#+BEGIN_VERSE
「　一座旃檀佛塔信手隨心開闔見得三世分明也是¶空華雜沓明朝便是新年今夜且稱殘臘」
#+END_VERSE
¶

*** 補怛洛迦山觀自在菩薩大悲行解脫門¶

#+BEGIN_VERSE
「　遙見連忙唱善來也知年老惜嬰孩待他立德揚名¶日始信而今滿面灰」
#+END_VERSE
¶

*** 東方正趣菩薩普門速疾行解脫¶

#+BEGIN_VERSE
「　曾聞著靴水上立馬到長安靴未濕走遍虛空盡未¶來普賢毛裏高相揖」
#+END_VERSE
¶

*** 墮羅缽底城大天神雲網解脫¶

#+BEGIN_VERSE
「　長舒四手取海水洗面無端摸著觜借婆衫子拜婆¶年孤兒本是趙家子」
#+END_VERSE
¶

*** 菩提場安住主地神不可壞智慧藏法門¶

#+BEGIN_VERSE
「　寶藏相隨夙善根勞他指示語溫溫分明福地生靈¶種幾箇男兒解報恩」
#+END_VERSE
¶

*** 迦毘羅城婆珊婆演底主夜神破一切眾生癡¶
暗法光明解脫¶

#+BEGIN_VERSE
「　日沒西陲鳥宿林滿天星斗映江涔漁翁綸線垂將¶盡釣得金鱗大幾尋」
#+END_VERSE
¶

*** 菩提場內普德淨光主夜神寂淨禪定樂普遊¶
步解脫¶

#+BEGIN_VERSE
「　古鏡磨來徹體明山河國土炳然呈不因走遍天涯¶路豈信居家腳底輕」
#+END_VERSE
¶

*** 菩提場右喜目觀察眾生主夜神大勢力普喜
<pb:KR6q0183_J_001-0390a>¶
幢解脫¶

#+BEGIN_VERSE
「　未到酒家香十里開樽轉覺醉醺醺不知昔日耕耘¶苦便擬無錢賒幾斤」
#+END_VERSE
¶

*** 普救眾生妙德主夜神普現一切世間調伏眾¶
生解脫¶

#+BEGIN_VERSE
「　猛火何能燒得木木中出火自成燒眉間光照君看¶取火種傳來是幾朝」
#+END_VERSE
¶

*** 寂靜音海主夜神念念出生廣大喜莊嚴解脫¶

#+BEGIN_VERSE
「　樹根依地果依空培得根深果實豐波利質多人不¶信諸天日夜挹香風」
#+END_VERSE
¶

*** 守護一切城增長威力主夜神甚深自在妙音¶
解脫¶

#+BEGIN_VERSE
「　洪鐘隨扣便隨鳴聲性何關四性生杜口也知非得¶巳不堪重舉似群盲」
#+END_VERSE
¶

*** 開敷一切樹華主夜神菩薩出生廣大喜光明¶
解脫¶

#+BEGIN_VERSE
「　賢其賢而親其親樂其樂而利其利承流宣化不違¶時便是循良方正吏」
#+END_VERSE
¶

*** 大願精進力救護一切眾生夜神教化眾生令¶
生善根解脫¶

#+BEGIN_VERSE
「　摩尼現色元非色日影無來示去來夢裏墮河雖是¶妄一翻提起亦添哀」
#+END_VERSE
¶

*** 嵐毘尼園妙德神菩薩於無量劫遍一切處示¶
現受生自在解脫¶

#+BEGIN_VERSE
「　十種受生藏積年行貨帳討時沒分文算時有多樣¶直教除盡算盤珠十尺元來是一丈」
#+END_VERSE
¶

*** 迦毘羅城釋女瞿波觀察菩薩三昧海解脫
<pb:KR6q0183_J_001-0390b>¶

#+BEGIN_VERSE
「　塵劫追隨非偶然染因緣是淨因緣鴛鴦帳裏調琴¶瑟喚醒寒鴉樹上眠」
#+END_VERSE
¶

*** 佛母摩耶大願智幻解脫門¶

#+BEGIN_VERSE
「　無生無不生幻法元非法腹同世界寬身似浮雲沓¶調御天人師收來做一匝擬將普眼觀赤翳生眉睫」
#+END_VERSE
¶

*** 正念天王女天主光無礙念清淨莊嚴解脫¶

#+BEGIN_VERSE
「　過去無邊事何勞更憶知只因生處熟熟處更難移」
#+END_VERSE
¶

*** 毘羅城童子師遍友¶

#+BEGIN_VERSE
「　謬為人師尸位曠職問他法門推向子息若不勘破¶一錢不直」
#+END_VERSE
¶

*** 善知眾藝童子菩薩字智¶

#+BEGIN_VERSE
「　天籟地籟休教錯會入得門來不妨在外」
#+END_VERSE
¶

*** 婆呾那城賢勝優婆夷無依處道場解脫¶

#+BEGIN_VERSE
「　有盡無盡無依有依道場三昧雲駛花飛」
#+END_VERSE
¶

*** 泊田城堅固解脫長者無著念清淨莊嚴解脫¶

#+BEGIN_VERSE
「　既名無著何更勤求若言一串終成兩頭」
#+END_VERSE
¶

*** 妙月長者淨智光明解脫¶

#+BEGIN_VERSE
「　宅有光明奚稱淨智雖不說明早相鈍置」
#+END_VERSE
¶

*** 出生城無勝軍長者無盡相解脫¶

#+BEGIN_VERSE
「　見無量佛得無盡藏問取善財是相非相」
#+END_VERSE
¶

*** 法聚落最寂靜婆羅門誠願語解脫¶

#+BEGIN_VERSE
「　揭諦揭諦除冥抉翳足趾血乾胞胎落地」
#+END_VERSE
¶

*** 妙意華門城德生童子有德童女幻住解脫¶

#+BEGIN_VERSE
「　海外青山雲外霓體中權實漫分枝同條生不同條¶死更問龍華調御師」
#+END_VERSE
¶

*** 海岸國大莊嚴園毘盧遮那莊嚴藏樓閣彌勒¶
菩薩入三世一切境界不忘念智莊嚴藏解脫
<pb:KR6q0183_J_001-0390c>¶

#+BEGIN_VERSE
「　果覺因心事不殊訂寧終始意無餘曾為浪子方憐¶客不是波斯莫獻珠」
#+END_VERSE
¶

#+BEGIN_VERSE
「　乾闥婆城鏡裏呈無邊色像倍分明去來彈指閒家¶具未瞥徒勞瞪眼睛」
#+END_VERSE
¶

*** 普門國蘇摩那城文殊師利遙申右手按頂¶

#+BEGIN_VERSE
「　若來已更不來若見已更不見忽然摸著鼻頭端的¶高高在面」
#+END_VERSE
¶

*** 如來座前普賢菩薩¶

#+BEGIN_VERSE
「　身經百戰定封疆遍界成平返故鄉馬上幾多驚險¶事不堪說向夜郎王」
#+END_VERSE
¶

#+BEGIN_VERSE
「　剎剎塵塵性本融非關作意顯神通阿誰身上無毛¶孔忍使伽瓶局太空」
#+END_VERSE
¶

*** 善財菩薩一生圓滿¶

#+BEGIN_VERSE
「　歷代相傳舊祖基分明稚小被他欺京城府縣都曾¶訴土地城隍到處祈終訟總之非得已贏來那別有¶便宜愁人莫與無愁說說與無愁總不知」
#+END_VERSE
¶

** 全部總頌¶

#+BEGIN_VERSE
「　讀遍神農本草書根莖花果辨無餘採來件件都堪¶用看去般般總不殊必死秖因疾尚諱可生終賴藥¶相扶大黃能補參能瀉莫效庸醫守一隅」
#+END_VERSE
¶

* ○大佛頂首楞嚴經二十五圓通頌并序¶

一真亡影待七花八裂析旃檀。眾聖失巴鼻萬別千¶
差歸渤海。正令全提假饒茅屋牖邊鼠雀豈容穿過¶
旁通一線任你含元殿裡庶民亦可往來。所以道得¶
之則狸奴白牯動地驚天。失之則諸佛如來愁眉鎖¶
目。此大佛頂首楞嚴王三昧二十五圓通法門者。聲¶
聲毒鼓喪盡根塵識大命根。法法醍醐灌醒空假中
<pb:KR6q0183_J_001-0391a>¶
道血脈。可謂通身是病通身藥。是處有穴是處針。縱¶
令遁入膏肓。難免者婆妙手捻餅作團饑兒之啼哭¶
可止。鍊酥成酒猛光之痼疾堪醫漫道泥牛入海且¶
看木馬嘶風觸著痛處自身有苦自身知掘得寶來。¶
大家有福大家享。由是各系一頌。以為利根鞭影云。¶

** 憍陳那於佛音聲悟明四諦¶

#+BEGIN_VERSE
「　鹿苑初陳門外車諸天餓鬼辨河沙東風一夜傳春¶信開盡黃梅嶺上花」
#+END_VERSE
¶

** 優波尼沙陀悟諸色性以從不淨¶

#+BEGIN_VERSE
「　傀儡登場怖偃師楚王一怒體分離目成從此無消¶息坐聽寒林啼子規」
#+END_VERSE
¶

** 香嚴童子觀香意銷¶

#+BEGIN_VERSE
「　幼婦初裝倚翠樓新郎曉起尚含羞無端召作征遼¶將向月胡笳起暮愁」
#+END_VERSE
¶

** 藥王藥上因味覺明¶

#+BEGIN_VERSE
「　嘗遍娑婆藥萬千箇中何味可延年神農牙齒都零¶落報道砒霜最直錢」
#+END_VERSE
¶

** 跋陀婆羅忽悟水因¶

#+BEGIN_VERSE
「　剝破虛空血迸流石人撫掌碧山頭春光甫見花成¶市一葉梧桐已到秋」
#+END_VERSE
¶

** 摩訶迦葉唯以空寂修於滅盡¶

#+BEGIN_VERSE
「　六塵變壞眼培花空寂徒傳月裏艖微笑至今贓證¶在太平天下事如麻」
#+END_VERSE
¶

** 阿那律陀樂見照明金剛三昧¶

#+BEGIN_VERSE
「　失目翻成有見照明奚似緣塵爍破大千世界豁開¶無漏真精心眼俱掛壁上桃花梅花笑人」
#+END_VERSE
¶

** 周利槃特迦調出入息得大無礙
<pb:KR6q0183_J_001-0391b>¶

#+BEGIN_VERSE
「　天地猶如橐籥不須一句伽陀生住異滅無性平沉¶佛國山河自從打失鼻孔爭說安那般那」
#+END_VERSE
¶

** 憍梵缽提一味清淨心地法門¶

#+BEGIN_VERSE
「　有時醍醐毒藥有時毒味甘露秪因弄巧成拙不免¶將迷作悟奐出瓶裏大夫直教手足無措」
#+END_VERSE
¶

** 畢陵伽婆蹉純覺遺身¶

#+BEGIN_VERSE
「　泥裏果然有刺痛外何嘗見身虛空百雜粉碎白雲¶橫封渡津欲知不痛消息跛鱉盲龜較親」
#+END_VERSE
¶

** 須菩提曠劫知空¶

#+BEGIN_VERSE
「　芥子須彌畟塞何處轉身出息偶然解得藏機彈指¶幻成百億相隨樹倒藤枯笑破色空空色」
#+END_VERSE
¶

** 舍利弗心見發光¶

#+BEGIN_VERSE
「　九緣不借一靈孤更向金錍徹體刳戳瞎眼睛明箇¶事剎塵身土鏡中圖」
#+END_VERSE
¶

** 普賢菩薩心聞發明¶

#+BEGIN_VERSE
「　毛端剎海同簧鼓特地勞他白象王金翅食龍如食¶麵一般也是塞饑腸」
#+END_VERSE
¶

** 孫陀羅難陀觀鼻端白¶

#+BEGIN_VERSE
「　苦瓠甜瓜一概拈更將無味葛藤添縱僥洞照十方¶界鼻孔依然臉上尖」
#+END_VERSE
¶

** 富樓那彌多羅尼子因師子吼成阿羅漢¶

#+BEGIN_VERSE
「　義身較比文身切出楔何如用楔親野千昔年曾膽¶裂羺羊漫擬效顰伸」
#+END_VERSE
¶

** 優波離持戒修身¶

#+BEGIN_VERSE
「　持犯開遮三聚成式叉何法不圓明不龜手藥隨君¶用無作誰留凡聖情」
#+END_VERSE
¶

** 大目犍連心光發宣
<pb:KR6q0183_J_001-0391c>¶

#+BEGIN_VERSE
「　澄濁成清不較遲黃河入海正奔馳攜來靜器君須¶識莫負嵩山碧眼師」
#+END_VERSE
¶

** 烏芻瑟摩火光三昧¶

#+BEGIN_VERSE
「　一星便可燎須彌休把螢光間魯齊拈起秤錘渾是¶鐵空教積劫墜汙地」
#+END_VERSE
¶

** 持地菩薩平地心開¶

#+BEGIN_VERSE
「　圓融絕待妙蓮華須是還他古作家馬後車前無數¶客等閒同駕白牛車」
#+END_VERSE
¶

** 月光童子修習水觀¶

#+BEGIN_VERSE
「　一滴源流徹底清無端猶被水當情髑髏枯盡全身¶露浸殺從來佛與生」
#+END_VERSE
¶

** 琉璃光法王子觀群動性¶

#+BEGIN_VERSE
「　與奪全機暗裏明啾啾千界器中聲春風吹散寒威¶後賸有梅花映水晶」
#+END_VERSE
¶

** 虛空藏菩薩觀察虛空無邊¶

#+BEGIN_VERSE
「　晦昧情忘空界銷毛端剎海境偏豪寶珠圓鏡閒家¶具何物拈來價不高」
#+END_VERSE
¶

** 彌勒菩薩唯心識定¶

#+BEGIN_VERSE
「　繩上無蛇性自麻趣真斷妄轉紆斜風停波息澄如¶鏡處處清光映紫霞」
#+END_VERSE
¶

** 大勢至法王子念佛三昧¶

#+BEGIN_VERSE
「　服盡軒岐百草丸阿伽一味信神丹五宗八教橫羅¶列未死偷心孰肯餐」
#+END_VERSE
¶

** 觀世音菩薩從聞思修入三摩地¶

#+BEGIN_VERSE
「　酒病還須酒藥醫推門落臼正當時神通妙用尋常¶事莫使重栽眼上眉」
#+END_VERSE
¶

** 十方如來放光總印
<pb:KR6q0183_J_001-0392a>¶

#+BEGIN_VERSE
「　大地覓來純是藥耆婆空手契籃回從今徹體光明¶藏始覺從前事可哀」
#+END_VERSE
¶

** 文殊師利選擇圓通¶

#+BEGIN_VERSE
「　海錯山肴難療饑文殊嚼飯喂嬰兒多門一路君看¶取人不和分家道衰」
#+END_VERSE
¶

** 阿難大眾得大開示¶

#+BEGIN_VERSE
「　雷雨無私萬卉蘇故鄉他國路寧迂推開長夜山河¶枕病起精神也較臞」
#+END_VERSE
¶

** 性比丘尼成阿羅漢¶

#+BEGIN_VERSE
「　緩治本兮急治標無端芽種乍成焦鏡中半露娘生¶面今日方知行處遙」
#+END_VERSE
¶

** 頂光化佛重宣神咒¶

#+BEGIN_VERSE
「　萬種名香擣一龕胡言漢語最宜參頂光照破虛空¶也聽取前三與後三」
#+END_VERSE
¶

** 金剛藏王發願護持¶

#+BEGIN_VERSE
「　慈威折攝足良模同體悲心痛切膚滅度已知無可¶滅大家且把剎竿扶」
#+END_VERSE
¶

* ○妙法蓮華經品頌并序¶

花簇簇錦團團一塵不立。赤條條淨裸裸萬法齊彰。¶
盡瞿曇四十九年老婆舌頭提掇不來。憑列祖千七¶
百箇生鐵掃帚打併不去。除非摸著自已鼻孔方能¶
踢倒從來窠臼。荊棘林內慣解掉臂橫行。潔白地中。¶
不妨轉身直過。惟我天台智者禪師。發妙悟於大蘇¶
睹靈山於言下。縱一旋陀羅尼力宣四不思議辯才。¶
究權實之攸歸關本跡之深致。玄義五重頂門打破¶
髑髏寒。文句四釋遍體針流毛孔血。戳瞎講家肉眼。¶
爍開禪士幽關。師弦震而飛走俱逃毒鼓撾而遠近
<pb:KR6q0183_J_001-0392b>¶
皆喪。特以圓音卓絕鈍識如盲義海汪洋葉舟欲蹶¶
山僧不惜眉毛。每品為拈一頌。大似助桀為虐。平地¶
重添葛藤。不會則拔楔抽釘。會得則喪身失命。¶

*** 法喻為名¶

#+BEGIN_VERSE
「　心佛眾生撥不開三玄三要事難猜一莖拈作金身¶用惹得頭陀笑滿腮」
#+END_VERSE
¶

*** 實相為體¶

#+BEGIN_VERSE
「　函蓋乾坤未足奇四微原不隔根枝分明舉似諸方¶也又道如來秪自知」
#+END_VERSE
¶

*** 一乘因果為宗¶

#+BEGIN_VERSE
「　眾流截斷事如何滴滴歸源不較多踏遍十方香水¶海靴頭幾處犯清波」
#+END_VERSE
¶

*** 斷疑生信為用¶

#+BEGIN_VERSE
「　逐浪隨波最可憐明中有暗意偏玄毘嵐吹散雲千¶朵放出孤輪一夜圓」
#+END_VERSE
¶

*** 無上醍醐為教相¶

#+BEGIN_VERSE
「　分明一樣牛身味轉變番番不借功飽食會須脾力¶健莫教傷卻小兒童」
#+END_VERSE
¶

** 序品第一¶

#+BEGIN_VERSE
「　白毫舒照半提時萬八東方蠟印泥擬向文殊辯端¶的重栽眼上兩莖眉(且道作麼生是全提咄逢人切忌錯舉)」
#+END_VERSE
¶

** 方便品第二¶

#+BEGIN_VERSE
「　顰伸出窟威風別象兔搏來同見血誰知昔日金剛¶王今日翻成繫驢橛」
#+END_VERSE
¶

** 譬喻品第三¶

#+BEGIN_VERSE
「　門外何勞覓大車錯將三界認為家火光燒爛虛空¶也誰解回頭叫阿爺」
#+END_VERSE

<pb:KR6q0183_J_001-0392c>¶

** 信解品第四¶

#+BEGIN_VERSE
「　客作從來非賤人糞除未盡自迷津卻憐五十餘年¶別此日相逢覺倍親」
#+END_VERSE
¶

** 藥草喻品第五¶

#+BEGIN_VERSE
「　地雨何曾有二心根莖花果漫森森四微終始元無¶別莫向枝條大小尋」
#+END_VERSE
¶

** 授記品第六¶

#+BEGIN_VERSE
「　體露金風樹葉凋四人生死久同條禹門無數金鱗¶躍莫向澄波月影翹」
#+END_VERSE
¶

** 化城喻品第七¶

#+BEGIN_VERSE
「　塵點劫前曾服毒至今猶覺身麻木彈指歸來較是¶遲癡人還問西天竺西天竺化城實所誰家屋錯認¶他方五百旬窮年竟歲空勞碌且問只今在什麼處¶咄看腳下錯錯」
#+END_VERSE
¶

** 五百弟子受記品第八¶

#+BEGIN_VERSE
「　成群作隊鍊饑寒衣裏明珠煞欲穿可惜而今醉臥¶客再逢親友是何年」
#+END_VERSE
¶

** 授學無學人記品第九¶

#+BEGIN_VERSE
「　大小都盧一網收蝦蟆猶欲竄前流饒他蟠結滄溟¶窟依舊還吞呂望鉤」
#+END_VERSE
¶

** 法師品第十¶

#+BEGIN_VERSE
「　大地從來依水輪高原穿鑿莫辭辛著衣坐臥尋常¶事還道如來是別人」
#+END_VERSE
¶

** 見寶塔品第十一¶

#+BEGIN_VERSE
「　古佛婆心事太多土田三變意如何雖然明得聲前¶句不免重添浪上波」
#+END_VERSE
¶

** 提婆達多品第十二
<pb:KR6q0183_J_001-0393a>¶

#+BEGIN_VERSE
「　碎身粉骨結成仇不是怨家不聚頭一粒寶珠光燦¶爛南方又起未來愁」
#+END_VERSE
¶

** 持品第十三¶

#+BEGIN_VERSE
「　此土他方波浪闊長年柁手精神別巨鰲一搭上鉤¶來傍岸猶憐風力掣」
#+END_VERSE
¶

** 安樂行品第十四¶

#+BEGIN_VERSE
「　護命靈丹只一丸身經百戰朔風寒明珠解髻親收¶得幻網光中夢未殘只今還有作夢者麼可憐大唐¶國裏盡惺惺地」
#+END_VERSE
¶

** 從地涌出品第十五¶

#+BEGIN_VERSE
「　慣作白拈難認覓一般手段兩般刀莫嫌子老父偏¶少馬腹驢胎知幾遭」
#+END_VERSE
¶

** 如來壽量品第十六¶

#+BEGIN_VERSE
「　莫言箇事無頭尾特地勞他數剎塵好藥但教諸子¶服病除始睹劫前春」
#+END_VERSE
¶

** 分別功德品第十七¶

#+BEGIN_VERSE
「　太空丈尺誰堪測鵬徙依稀九萬程昨夜眉毛偶饑¶急誤將華藏煮盈鐺」
#+END_VERSE
¶

** 隨喜功德品第十八¶

#+BEGIN_VERSE
「　摩尼雨寶正穰穰半世饑虛此夜忘莫怪邊城多旅¶夢幾人曾嗅返魂香」
#+END_VERSE
¶

** 法師功德品第十九¶

#+BEGIN_VERSE
「　無位真人六不收放光動地轉生愁離微語默閒家¶具何處潮聲非海流」
#+END_VERSE
¶

** 常不輕菩薩品第二十¶

#+BEGIN_VERSE
「　惡水澆人罪不輕頓教平地死屍橫獨悲未入阿鼻¶者今日猶開鬼眼睛」
#+END_VERSE

<pb:KR6q0183_J_001-0393b>¶

** 如來神力品第二十一¶

#+BEGIN_VERSE
「　掀天揭地欲何為箇事元無成與虧認取指音并舌¶相莫將黃葉誘嬰兒」
#+END_VERSE
¶

** 囑累品第二十二¶

#+BEGIN_VERSE
「　年老情偏戀子孫幾人能得起家門殷勤記取靈山¶敕鏤骨銘肌報此恩」
#+END_VERSE
¶

** 藥王菩薩本事品第二十三¶

#+BEGIN_VERSE
「　然身然臂施中最妙法何嘗隔苦功歎息東施累西¶子因噎廢飯還成風伶俐漢莫匆匆經王收入無縫¶塔萬別千差一路通」
#+END_VERSE
¶

** 妙音菩薩品第二十四¶

#+BEGIN_VERSE
「　十界弘經讚妙音色身普現去來今溈山五字深深¶意留與諸方作眼箴」
#+END_VERSE
¶

** 觀世音菩薩普門品第二十五¶

#+BEGIN_VERSE
「　自從證得圓通常慣將生佛同又聚藥珠身毒天鼓¶與樂會須先拔苦聲聲只叫觀世音何時識卻主中¶主要識主翁也不難路頭盡處須迴武一番逗入無¶畏城不消更問雲門普」
#+END_VERSE
¶

** 陀羅尼品第二十六¶

#+BEGIN_VERSE
「　煙雨濛濛渡古村夜深杌影似人形天師一道靈符¶到彈指扶桑已浴溟」
#+END_VERSE
¶

** 妙莊嚴王本事品第二十七¶

#+BEGIN_VERSE
「　禍出私門事可哀破家亡國未稱災一回追憶山中¶日愧殺從前滿面灰」
#+END_VERSE
¶

** 普賢菩薩勸發品第二十八¶

#+BEGIN_VERSE
「　昨夜雷驚娑竭羅頓令雨點如車軸須臾浸沒梵王¶宮數滴空勞首羅日四法重敷萬古傳塵塵剎剎燈
<pb:KR6q0183_J_001-0393c>¶相續」
#+END_VERSE
¶
藕益三頌¶

* 重刻三頌跋語¶

不信有教外別傳是謗宗也必謂教外果有別傳¶
是謗教也捨此二途畢竟作何折合不見古人道¶
恁麼也不得不恁麼也不得恁麼不恁麼總不得¶
又云恁麼也得不恁麼也得恁麼不恁麼總得雖¶
然如是毫釐有差天地懸隔山衲甘墮無間漫作¶
三頌未審是教外耶是教內耶別傳耶非別傳耶¶
倘遇無眼人觀無耳人聽必有能辯之者。
甲申季¶
春藕益智旭識于普德講堂